การใช้ปัญญาประดิษฐ์ในการประมวลผลและตอบคำถามจากข้อมูลอินโฟกราฟฟิกยังคงพบข้อผิดพลาดอย่างต่อเนื่อง
 เนื่องจากรูปแบบการวางตำแหน่งของข้อความและการโครงสร้างการจัดเรียงหน้าที่แตกต่างกันในแต่ละอินโฟกราฟฟิก 
รวมทั้งภาพที่มีองค์ประกอบที่ซับซ้อน ซึ่งทำให้โมเดลปัญญาประดิษฐ์ประสบปัญหาในการทำความเข้าใจข้อมูลได้อย่างถูกต้อง 
ในงานวิจัยนี้จึงสนใจศึกษาและเปรียบเทียบประสิทธิภาพของโมเดลปัญญาประดิษฐ์ประเภท Large Language Model ได้แก่ Gemma และ Llama3.2-Vision 
ในการสรุปข้อมูลจากอินโฟกราฟฟิกด้านสุขภาพที่มีความหลากหลาย 7 ประเภท 
โดยทำการทดลอง 3 รูปแบบ ประกอบด้วย การป้อนภาพโดยตรง การใช้ OCR แปลงข้อความ และการแก้ไขข้อความ OCR ก่อนนำเข้าโมเดล
 ผลการทดลองจะช่วยให้สามารถวิเคราะห์รูปแบบที่เหมาะสมในการประยุกต์ใช้ปัญญาประดิษฐ์เพื่อประมวลผลข้อมูลอินโฟกราฟฟิกได้อย่างแม่นยำมากขึ้น 
ทำให้สามารถระบุปัจจัยที่ส่งผลต่อประสิทธิภาพการทำงานของโมเดล
 และเป็นแนวทางสำคัญในการพัฒนาระบบการประมวลผลและตอบคำถามข้อมูลประเภทอินโฟกราฟฟิกในอนาคต
คำสำคัญ: ปัญญาประดิษฐ์, Large Language Model, อินโฟกราฟฟิก, สุขภาพ, Gemma, Llama3.2-Vision, OCR